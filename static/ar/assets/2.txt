Pimedusest koorub valgus

Sündida võib sädemest
suure sooja algus.
Pimeduse südamest
koorub kirgas valgus.

Need, kel osaks saanud rõõm,
teavad, mis on kurbus –
teenimatult kibe sõõm
laulma harjund kurgus.

Jahedas ja tohutus,
tundmatus maailmas
ringi liigub lohutus –
hoia teda silmas!

Ning kui oled väsinud
ega jaksa loota –
ära soovigi siis muud:
jõulupühi oota!

Leelo Tungal